# 2. Типи ділянок дороги

## 2.1 Проєктування маршруту

<span class="p-number">2.1.1</span> Щоб реалізувати принцип людиноорієнтованості, системи маршрутного орієнтування проєктують, опираючись на цілісні маршрути. Для водія маршрут має початок і кінець та велику кількість _точок ухвалення рішень (ТУР)_ між ними (ілюстрація 2.1). Отож, будь-яке перехрещення доріг, розв’язку чи іншу ділянку траси ми розглядаємо від першої особи, з точки зору водія. Це ситуації на маршруті, в яких водієві потрібно прийняти коректні рішення.

![alt_text](images/image1.png "image_tooltip")

<p class="caption">Ілюстрація 2.1 — Цілісний маршрут</p>


## 2.2 З’їзд

Ділянка дороги, де водій має можливість продовжувати рух прямо або ж з’їхати на іншу дорогу. Така ділянка може бути місцем примикання дороги або розгалуженням доріг.

Ми повинні допомогти водієві зрозуміти:
* чи потрібно йому змінювати напрям руху;
* чи правильно він змінив напрям руху.


Рисунок 2.2 — З’їзд праворуч на прикладі розгалудження доріг категорій Н та Т

Рисунок 2.3 — З’їзд ліворуч на прикладі Т-подібного перехрестя доріг категорії Т

Рисунок 2.4 — З’їзд праворуч на прикладі примикання доріг категорій М та О





#### A. Знак напрямку до визначних місць

Цей знак (5.53 «Покажчик напрямку», 5.54 «Покажчик напрямків») вказує, до яких визначних місць можна дістатися, з’їхавши з дороги. Такими визначними місцями можуть бути пам’ятки, туристичні атракції, важливі інфраструктурні об’єкти (транспорт, туризм, спорт). 

Гранична відстань залежить від значущості об’єкта. За основу можна взяти 20 хв в дорозі.

![alt_text](images/image5.png "image_tooltip")
![alt_text](images/image6.png "image_tooltip")


Його встановлюють на відстані від 170 м до 450 м до повороту (див. Відстань від знака до місця реакції / Схематичні знаки напрямків, напрямки до точок інтересу, сервісів та екстрених служб), проте не далі, ніж попередній з’їзд.

Знаки напрямків до визначних місць не комбінують, а встановлюють окремо на відстані від 60 м до 100 м один від одного, віддаляючись від повороту (на регламентованій відстані встановлюють останній з них).


#### B. Знак напрямку до населених пунктів

Цей знак (5.53 «Покажчик напрямку», 5.54 «Покажчик напрямків») вказує, до яких населених пунктів можна дістатися дорогою, з’їзд на яку лежить попереду. Його встановлюють на відстані від 30 до 300 м (див. Відстань від знака до місця реакції / Прості знаки напрямків).

![alt_text](images/image7.png "image_tooltip")

![alt_text](images/image8.png "image_tooltip")

![alt_text](images/image9.png "image_tooltip")


Якщо з’їзд лежить під кутом, більшим ніж 110° до поточної дороги, використовують знак зі скошеним краєм та діагональною стрілкою.

Якщо з поточної дороги є декілька з’їздів до одного й того самого населеного пункту, на знаках вказують ті, які ведуть найзручнішими маршрутами до різних частин населеного пункту. У такому разі біля назви населеного пункту вказують одну з позначок: Схід, Захід, Північ, Південь.

![alt_text](images/image10.png "image_tooltip")


На дорогах з обмеженням швидкості 110 км/год та 130 км/год знак напрямку до населених пунктів повторюють на відстані 150 м від повороту.


#### C. Розмітка з номерами доріг

Якщо для з’їзду в якомусь з напрямків виділено окрему смугу, кожну зі смуг позначають номером дороги (розмітка 1.23 «Позначення номера та маршруту дороги»), на яку вона виводить після з’їзду (тільки для доріг з індексом Т і вище). Розмітку наносять у безпосередній близькості до знака напрямків до населених пунктів, а також повторюють перед самим з’їздом.

![alt_text](images/image11.png "image_tooltip")



#### D. Знаки сервісів та екстрених служб

Ці знаки (6.1 «Пункт першої медичної допомоги», 6.7.1–6.7.3 «Автозаправні станції», 6.10 «Пост ДАІ») вказують, чи доступні сервіси та екстрені служби водієві після з’їзду з дороги. Якщо якийсь з цих сервісів розташовано ближче ніж 5 км після з’їзду з дороги та ближче ніж у напрямку руху, на дорозі встановлюють відповідний знак зі стрілкою та відстанню.

Такі знаки встановлюють через 30–50 м після знака напрямку до населених пунктів.

![alt_text](images/image12.png "image_tooltip")


#### E. Знаки підтвердження

Знаки підтвердження (5.59 «Покажчик відстаней») вказують, до яких населених пунктів можна дістатись, рухаючись вперед. Їх встановлюють на дорогах з індексом Т, Р, Н та М за 400 м після з’їзду поза населеними пунктами та за 50–150 м у населених пунктах.






![alt_text](images/image13.png "image_tooltip")


На дорогах Н та М встановлюють два знаки підтвердження на відстані 60–80 м один від одного (вказують 6 населених пунктів). Перший відображає ближні населені пункти, другий — дальні.

Знаки підтвердження не встановлюють, якщо до наступної ділянки, після якої необхідно встановити знаки підтвердження, менше ніж 2 км. Тобто такий знак (знаки) потрібно встановити після останньої з низки ділянок, які потребують знака підтвердження.






## 2.3 Перехрещення доріг

Перехрещення доріг — це точка на маршруті, в якій водієві доступно більше двох напрямків руху, кожен з яких прямує до одного або декількох населених пунктів, або визначних місць.

У такому місці ми повинні:
*   попередньо сформувати уявлення про конфігурацію перехрестя та напрямки;
*   спрямувати перед самою точкою вибору напрямку;
*   підтвердити, що водій обрав правильний напрямок.






![alt_text](images/image14.png "image_tooltip")


Ілюстрація 2.5 — Перехрещення доріг на прикладі доріг категорій Н та Т

Якщо на перетині шляхів лише 1 або 2 напрямки ведуть до населених пунктів чи визначних місць, таке місце розглядають як з’їзд або роз’їзд.


### A. Схема напрямків

Схема (знак 5.51 «Попередній покажчик напрямків») відображає конфігурацію перехрестя і визначає напрямки до населених пунктів. Такий знак встановлюють на відстані від 170 до 450 м до перехрестя. 






![alt_text](images/image15.png "image_tooltip")



### B. Знак напрямку до визначних місць

Цей знак (5.53 «Покажчик напрямку», 5.54 «Покажчик напрямків») вказує, до яких визначних місць можна дістатися в кожному з напрямків. Такими визначними місцями можуть бути пам’ятки, туристичні атракції, важливі інфраструктурні об’єкти (транспорт, туризм, спорт). 

Гранична відстань залежить від значущості об’єкта. За основу можна взяти 20 хв у дорозі.

Його встановлюють на відстані від 170 м до 450 м до перехрестя.

Знаки напрямків до визначних місць не комбінують, а встановлюють окремо на відстані від 60 м до 100 м один від одного, віддаляючись від перехрестя (на регламентованій відстані встановлюють останній з них).

Знак встановлюють на відстані 60 м від схеми напрямків. За необхідності, схему напрямків встановлюють далі від перехрестя, ніж встановлює таблиця відстаней. Наприклад, у ситуації, коли потрібно встановити декілька знаків напрямків до визначних місць.


### C. Знаки напрямків до населених пунктів

Цей знак (5.53 «Покажчик напрямку», 5.54 «Покажчик напрямків») вказує, до яких населених пунктів можна дістатися дорогою в кожному з доступних напрямків. Його встановлюють на відстані від 30 до 300 м.

Якщо за всіма напрямками водій може дістатися більше ніж до 3-х населених пунктів у сумі, населені пункти розносять на 2 або 3 знаки так, щоби на кожному зі знаків вказувати не більше 3-х назв. У такому разі першим вказують знак зі з’їздом вліво, другим — вправо, третім — прямо. Знаки розташовують на відстані від 40 м до 80 м один від одного.

На відміну від простих з’їздів на дорогах з обмеженням швидкості 110 км/год та 130 км/год перед перехрестям, що ознакували схемою, знаки напрямків не повторюють.


### D. Знаки сервісів та екстрених служб

Ці знаки (6.1 «Пункт першої медичної допомоги», 6.7.1–6.7.3 «Автозаправні станції», 6.10 «Пост ДАІ») вказують доступні сервіси та екстрені служби водієві в кожному з напрямків. Якщо якийсь з цих сервісів розташовано ближче ніж 5 км після перехрестя та ближче ніж у напрямку руху, на дорозі встановлюють відповідний знак зі стрілкою та відстанню.

Такі знаки встановлюють через 30–50 м після знака напрямку до населених пунктів.


### E. Розмітка з номерами доріг

Якщо для повороту в якомусь з напрямків виділено окрему смугу, кожну зі смуг позначають номером дороги (розмітка 1.23 «Позначення номера та маршруту дороги»), на яку вона виводить (тільки для доріг з індексом Т і вище). Розмітку наносять у безпосередній близькості до знака напрямків до населених пунктів, а також повторюють перед самим перехрестям.

Після проїзду перехрестя (у кожному з напрямків) на дорогах з індексом Т та вище наносять розмітку з номером дороги. Таку розмітку наносять на всіх смугах через 60–100 м після завершення зони перехрестя.






![alt_text](images/image16.png "image_tooltip")



### F. Знаки підтвердження

Знаки підтвердження (5.59 «Покажчик відстаней») вказують, до яких населених пунктів можна дістатись, рухаючись вперед. Їх встановлюють на дорогах з індексом Т, Р, Н та М за 400 м після перехрестя поза населеними пунктами та за 50–150 м у населених пунктах.

На дорогах Н та М встановлюють два знаки підтвердження на відстані 60–80 м один від одного (вказують 6 населених пунктів). 

Знаки підтвердження не встановлюють, якщо до наступної ділянки, після якої необхідно встановити знаки підтвердження, менше ніж 2 км. Тобто такий знак (знаки) потрібно встановити після останньої з низки ділянок, які потребують знака підтвердження.


## 


## 2.4 Розв’язка

Розв’язка — ділянка дороги, де перетинаються, сходяться або розгалужуються кілька маршрутів. У цьому місці на водія очікують декілька з’їздів з дороги поспіль, а отже й точок ухвалення рішень.

У такому місці ми повинні:



*   попередньо сформувати уявлення про конфігурацію розв'язки та напрямки;
*   спрямувати перед кожної точкою вибору напрямку;
*   підтвердити, що водій обрав правильний напрямок.






![alt_text](images/image17.png "image_tooltip")


Ілюстрація 2.6 — Розв’язка «конюшина»






![alt_text](images/image18.png "image_tooltip")


Ілюстрація 2.7 — Розв’язка «велике кільце»






![alt_text](images/image19.png "image_tooltip")


Ілюстрація 2.8 — Віднесений поворот ліворуч та розворот


### A. Схема напрямків

Схема (5.51 «Попередній покажчик напрямків») відображає конфігурацію розв’язки і визначає напрямки до населених пунктів. Такий знак встановлюють на відстані від 170 до 450 м до перехрестя. 

Перед розв’язками, де перетинаються дороги з індексами Н та М, схему напрямків повторюють також на відстані 1 км від розв’язки. На такій попередній схемі вказують відстань до розв’язки.






![alt_text](images/image20.png "image_tooltip")



### B. Знак напрямку до визначних місць

Цей знак (5.53 «Покажчик напрямку», 5.54 «Покажчик напрямків») вказує, до яких визначних місць можна дістатися, з’їхавши з дороги. Такими визначними місцями можуть бути пам’ятки, туристичні атракції, важливі інфраструктурні об’єкти (транспорт, туризм, спорт). 

Гранична відстань залежить від значущості об’єкта. За основу можна взяти 20 хв у дорозі.

Його встановлюють на відстані від 170 м до 450 м до з’їзду.

Знаки напрямків до визначних місць не комбінують, а встановлюють окремо на відстані від 60 м до 100 м один від одного, віддаляючись від перехрестя (на регламентованій відстані встановлюють останній з них).


### C. Знаки напрямків до населених пунктів

Цей знак (5.53 «Покажчик напрямку», 5.54 «Покажчик напрямків») вказує, до яких населених пунктів можна дістатися дорогою, з’їзд на яку лежить попереду. Його встановлюють на відстані від 30 до 300 м.

На кільці перед з’їздами не встановлюють знак напрямку вперед.

За можливості, знаки напрямків встановлюють над відповідними смугами, якщо різні смуги дороги відповідають різним напрямкам.

![alt_text](images/image21.png "image_tooltip")



### D. Розмітка з номерами доріг

Якщо для повороту в якомусь з напрямків виділено окрему смугу, кожну зі смуг позначають номером дороги (розмітка 1.23 «Позначення номера та маршруту дороги»), на яку вона виводить (тільки для доріг з індексом Т і вище). Розмітку наносять у безпосередній близькості до знака напрямків до населених пунктів, а також повторюють перед самим перехрестям.

![alt_text](images/image22.png "image_tooltip")



### E. Знаки сервісів та екстрених служб

Ці знаки (6.1 «Пункт першої медичної допомоги», 6.7.1–6.7.3 «Автозаправні станції», 6.10 «Пост ДАІ») вказують доступні сервіси та екстрені служби водієві у кожному з напрямків. Якщо якийсь з цих сервісів розташовано ближче ніж 5 км після розв’язки та ближче ніж у напрямку руху, на дорозі встановлюють відповідний знак зі стрілкою та відстанню.

Такі знаки встановлюють через 30–50 м після знака напрямку до населених пунктів.

![alt_text](images/image23.png "image_tooltip")



### F. Розмітка з номером дороги

За 60–100 м після розв’язки (у кожному з напрямків) на дорогах з індексом Т та вище наносять розмітку з номером дороги на кожній смузі (розмітка 1.23 «Позначення номера та маршруту дороги»).


### G. Знаки підтвердження

Знаки підтвердження (5.59 «Покажчик відстаней») вказують, до яких населених пунктів можна дістатись, рухаючись вперед. Їх встановлюють на дорогах з індексом Т, Р, Н та М за 400 м після розв’язки поза населеними пунктами та за 50–150 м у населених пунктах.

На дорогах Н та М встановлюють два знаки підтвердження на відстані 60–80 м один від одного (вказують 6 населених пунктів). 

Знаки підтвердження не встановлюють, якщо до наступної ділянки, після якої необхідно встановити знаки підтвердження, менше ніж 2 км. Тобто такий знак (знаки) потрібно встановити після останньої з низки ділянок, які потребують знака підтвердження.


## 2.5 Роз’їзд

Роз’їзд — це місце, де водій не може продовжувати рухатися прямо, оскільки йому обов’язково потрібно обрати один з напрямків.

В такому місці ми повинні:
*   попередньо сформувати уявлення про конфігурацію ділянки та напрямки;
*   спрямувати перед самою точкою вибору напрямку;
*   підтвердити, що водій обрав правильний напрямок.

![alt_text](images/image24.png "image_tooltip")

Ілюстрація 2.4 — Роз’їзд у місці примикання


### A. Схема напрямків

Схема відображає конфігурацію ділянки і визначає напрямки до населених пунктів. Такий знак встановлюють на відстані від 170 до 450 м до місця примикання. 

![alt_text](images/image25.png "image_tooltip")



### B. Знак напрямку до визначних місць

Цей знак (5.53 «Покажчик напрямку», 5.54 «Покажчик напрямків») вказує, до яких визначних місць можна дістатися в кожному з напрямків. Такими визначними місцями можуть бути пам’ятки, туристичні атракції, важливі інфраструктурні об’єкти (транспорт, туризм, спорт). 

Гранична відстань залежить від значущості об’єкта. За основу можна взяти 20 хв у дорозі.

Його встановлюють на відстані від 170 м до 450 м до місця примикання.

Знаки напрямків до визначних місць не комбінують, а встановлюють окремо на відстані від 60 м до 100 м один від одного, віддаляючись від місця примикання (на регламентованій відстані встановлюють останній з них).

Знак встановлюють на відстані 60 м від схеми напрямків. За необхідності, схему напрямків встановлюють далі від місця примикання, ніж встановлює таблиця відстаней. Наприклад, у ситуації, коли потрібно встановити декілька знаків напрямків до визначних місць.


### C. Знак напрямку до населених пунктів

Цей знак (5.53 «Покажчик напрямку», 5.54 «Покажчик напрямків») вказує, до яких населених пунктів можна дістатися в кожному з напрямків. Його встановлюють на відстані від 30 до 300 м.

Якщо за двома напрямками водій може дістатися більше ніж до 3-х населених пунктів у сумі, населені пункти розносять на 2 або 3 знаки так, щоб на кожному зі знаків вказувати не більше 3-х назв. Знаки розташовують на відстані від 40 м до 80 м один від одного.


### D. Розмітка з номером дороги

За 60–100 м після роз’їзду (у кожному з напрямків) на дорогах з індексом Т та вище наносять розмітку з номером дороги на кожній смузі (розмітка 1.23 «Позначення номера та маршруту дороги»).


### E. Знаки підтвердження

Знаки підтвердження (5.59 «Покажчик відстаней») вказують, до яких населених пунктів можна дістатись, рухаючись вперед. Їх встановлюють на дорогах з індексом Т, Р, Н та М за 400 м після примикання поза населеними пунктами та за 50–150 м у населених пунктах.

На дорогах Н та М встановлюють два знаки підтвердження на відстані 60–80 м один від одного (вказують 6 населених пунктів). 

Знаки підтвердження не встановлюють, якщо до наступної ділянки, після якої необхідно встановити знаки підтвердження, менше ніж 2 км. Тобто такий знак (знаки) потрібно встановити після останньої з низки ділянок, які потребують знака підтвердження.


## 


## 2.6 Початок населеного пункту

В’їзд на ділянку дороги, що проходить у адміністративних межах населеного пункту. Така ділянка дороги може проходити в безпосередній близькості до забудови або ж поодаль від неї. Від цього залежить необхідність у обмеженні швидкісного режиму (і в якому місці необхідно встановити це обмеження).






![alt_text](images/image26.png "image_tooltip")
   




![alt_text](images/image27.png "image_tooltip")


Ілюстрація 2.6 — Початок населеного пункту та безпосередній початок щільної забудови

Ілюстрація 2.7 — Початок межі населеного пункту, а щільна забудова починається далі

У такому місці ми повинні:



*   дати розуміння, в який населений пункт в'їжджає водій;
*   нагадати про обмеження швидкості, які діють на цій ділянці дороги;
*   повідомити, чи є в цьому населеному пункті лікарня та поліція, та на якій вони відстані;
*   повідомити про визначні місця, що є в цьому населеному пункті;
*   підтвердити, що водій все ще рухається тією ж дорогою.


### A. Назва населеного пункту (біле тло)

Якщо межа населеного пункту збігається з початком забудови, що прилягає до дороги, на в’їзді в населений пункт встановлюють знак 5.45 «Початок населеного пункту» (на білому тлі).






![alt_text](images/image28.png "image_tooltip")



### A1. Назва населеного пункту (синє тло)

Якщо забудова, що прилягає до дороги, починається далі ніж 500 м від межі населеного пункту, на в’їзді в населений пункт встановлюють знак 5.47 «Початок населеного пункту» (на синьому тлі). На початку забудови, що прилягає до дороги, встановлюють знак 5.63.1 «Початок щільної забудови».






![alt_text](images/image29.png "image_tooltip")



### A2. Початок щільної забудови

Знак 5.63.1 «Початок щільної забудови» встановлюють у місці, де починається забудова, що прилягає до дороги.






![alt_text](images/image30.png "image_tooltip")



### B. Знаки обмеження швидкості

Разом зі знаком із назвою населеного пункту (5.45 «Початок населеного пункту») або зі знаком 5.63.1 «Початок щільної забудови» водієві потрібно явно нагадати про обмеження швидкості знаком 3.29 Обмеження максимальної швидкості».

Також водієві потрібно допомогти комфортно і завчасно знизити швидкість перед в’їздом у населений пункт. Для цього встановлюють послідовність знаків, що обмежують максимальну швидкість з кроком 20 км/год і відстанню між знаками в 60 м. Наприклад, якщо на дорозі діє обмеження в 110 км/год, до в’їзду в населений пункт встановлюють знаки 90 км/год, 70 км/год, а на в’їзді в населений пункт — 50 км/год.






![alt_text](images/image31.png "image_tooltip")


--- Фаташоп: знак обмеження швидкості поруч із 5.45 ---

--- Фаташоп: знак обмеження швидкості поруч із 5.63.1 ---


### С. Розмітка обмеження швидкості

Знаки обмеження швидкості супроводжують розміткою 1.27.


### D. Розмітка з номером дороги

Після в’їзду в населений пункт водієві потрібно дати розуміння, що він продовжує рухатись тією ж самою дорогою. Для цього наносять розміткою номер дороги через 50 м після знака 5.45 чи 5.47.


### E. Відстань до лікарні

В’їхавши в населений пункт, водій має зрозуміти, чи може він тут отримати першу медичну допомогу. Для цього через 60 м після знака 5.45 чи 5.47 «Початок населеного пункту» встановлюють знак 6.1 «Пункт першої медичної допомоги». Якщо ж у цьому населеному пункті немає місця надання першої медичної допомоги, знак не встановлюють.


### F. Відстань до поста поліції

Окрім медичної допомоги, водій має розуміти, чи може він у цьому населеному пункті звернутися до поліції. Для цього разом із знаком 6.1 встановлюють знак «Пост поліції» (застарілий відповідник — знак 6.10 «Пост ДАІ»), на якому зазначають відстань до найближчого поліцейського відділу або до поста, що розташовуються в цьому населеному пункті.






![alt_text](images/image32.png "image_tooltip")



### G. Знаки з відстанями до визначних місць

На в’їзді в населений пункт варто повідомити про визначні місця, які в ньому розташовано, та вказати відстані до них.

Визначні місця вказують на окремих знаках на відстані 40–60 м один від одного, встановлюють їх за 60 м після в’їзду в населений пункт або ж за 60 м після знаків «Пост поліції» і 6.1 «Пункт першої медичної допомоги».

--- Приклади знаків: відстань без стрілки ---

Якщо в населеному пункті більше 3-х визначних місць, обирають 3 найбільш значущі і надають перевагу об’єктам транспортної інфраструктури (аеропорт, залізнична станція, автовокзал тощо).


## 


## 2.7 Населений пункт

У населеному пункті ми повинні комфортно провести водія транзитом до потрібного виїзду, а також допомогти дістатися потрібного місця в самому населеному пункті. Для цього ми використовуємо ті самі знаки, що були описані вище для з’їздів, роз’їздів, розв’язок і перехресть. А також знаки про райони, вулиці та важливі об’єкти всередині населеного пункту.






![alt_text](images/image33.png "image_tooltip")


Ілюстрація 2.8 — Рух водія у населеному пункті


### A. Знак напрямку до району населеного пункту

Перед з’їздом на вулицю, що приведе водія в центр населеного пункту встановлюють знак «Центр» із напрямком. Головні в’їзди в місто позначають чотирма сторонами світу. Такі знаки встановлюють за 30–250 м від з’їзду (див. Розміщення знаків / Відстань від знака до місця реакції / Прості знаки напрямків).






![alt_text](images/image34.png "image_tooltip")



### B. Знак з’їзду на вулицю

Перед з’їздом на вулицю зазначають її назву та вказують напрямок з’їзду — в один бік або в обидва боки. Такий знак можна комбінувати зі знаком напрямку до району населеного пункту або до визначного місця.






![alt_text](images/image35.png "image_tooltip")







![alt_text](images/image36.png "image_tooltip")



### С. Знак напрямку до визначного місця

Щоб направити водія до потрібного йому місця, перед з’їздами до визначних місць встановлюють відповідні знаки з напрямками. Щоб водій встиг ухвалити рішення про з’їзд і відреагувати, такі знаки встановлюють на відстані 170–350 м, але не далі ніж попередній з’їзд.

--- Знак до залізничної станції ---

--- Знак до замка / монастиря ---

--- Знак до автобусної станції ---


### D. Знак напрямку до екстреної служби

Аналогічно до знаків напрямку до визначних місць встановлюють і знаки напрямків до екстрених служб: до відділу або до поста поліції (застарілий відповідник — 6.10 «Пост ДАІ»), місця отримання першої медичної допомоги (6.1«Пункт першої медичної допомоги»).






![alt_text](images/image37.png "image_tooltip")



## 


## 2.8 Кінець населеного пункту

При ви’їзді з населеного пункту ми повинні:



*   дати розуміння, що водій виїхав з району щільної забудови та з населеного пункту;
*   нагадати про обмеження швидкості, які діють на цій дорозі;
*   підтвердити, якою дорогою рухається водій і у якому напрямку.

При цьому адміністративна межа населеного пункту може бути набагато далі кінця щільної забудови, а це впливає на допустиму швидкість.






![alt_text](images/image38.png "image_tooltip")
   




![alt_text](images/image39.png "image_tooltip")


Ілюстрація 2.9 — Кінець населеного пункту та безпосередній кінець щільної забудови

Ілюстрація 2.10 — Рознесені кінець щільної забудови та межа населеного пункту


### A. Назва населеного пункту (біле тло)

Якщо на в’їзді в населений пункт цим маршрутом встановлено знак 5.45 «Початок населеного пункту» (на білому тлі), на виїзді встановлюють знак 5.46 «Кінець населеного пункту». У такому випадку виїздом вважають кінець забудови, що прилягає до дороги.






![alt_text](images/image40.png "image_tooltip")



### A1. Кінець забудови

Якщо на в’їзді в населений пункт цим маршрутом встановлено пару знаків 5.47 «Початок населеного пункту» (синє тло) та 5.63.1 «Початок щільної забудови», на виїзді встановлюють зворотню пару: 5.48 «Кінець населеного пункту» (синє тло) та 5.63.2 «Кінець щільної забудови». Знак 5.63.2 встановлюють у тому місці, де фактично закінчується забудова, що прилягає до дороги (або на межі населених пунктів, якщо між забудовою двох сусідніх населених пунктів немає розриву).






![alt_text](images/image41.png "image_tooltip")



### A2. Назва населеного пункту (синє тло)

Знак 5.48 «Кінець населеного пункту» (синє тло) встановлюють на адміністративній межі населеного пункту. Якщо знак 5.63.2 «Кінець щільної забудови» встановлено за адміністративною межею населеного пункту через особливості забудови, знак 5.48 встановлюють разом із 5.63.2 (у місці, де закінчується забудова, що прилягає до дороги).






![alt_text](images/image42.png "image_tooltip")



### B. Знак обмеження швидкості

Після виїзду з населеного пункту водієві потрібно нагадати про обмеження швидкості, яке діє на цій ділянці дороги. Для цього за 50–100 м від знака 5.46 «Кінець населеного пункту» або 5.63.2 «Кінець щільної забудови» встановлюють знак 3.29 «Обмеження максимальної швидкості». Знак не встановлюють, якщо до наступного населеного пункту, в якому діє обмеження 50 км/год, менше ніж 500 м.






![alt_text](images/image43.png "image_tooltip")



### C. Розмітка обмеження швидкості

Знаки обмеження швидкості супроводжують розміткою 1.27.


### D. Розмітка з номером дороги

Після в’їзду в населений пункт водієві потрібно дати розуміння, що він продовжує рухатись тією ж самою дорогою. Для цього наносять розміткою номер дороги через 50 м після знака 5.45 чи 5.47 «Початок населеного пункту».


### E. Наступна АЗС

Виїжджаючи з населеного пункту, водій має зрозуміти відстань до наступної АЗС на маршруті. Для цього за 100 м після знака 5.46 або 5.48 «Кінець населеного пункту» встановлюють знак 6.7.1 «Автозаправна станція». На цьому знаку вказують відстань до наступної АЗС на цій дорозі, до якої можна дістатися, не змінюючи напрямку руху.






![alt_text](images/image44.png "image_tooltip")



### F. Знаки підтвердження

Знаки підтвердження (5.59 «Покажчик відстаней») вказують, до яких населених пунктів можна дістатись, рухаючись вперед. Їх встановлюють на дорогах з індексом Т, Р, Н та М за 400 м після виїзду з населеного пункту.

На дорогах Н та М встановлюють два знаки підтвердження на відстані 60–80 м один від одного (вказують 6 населених пунктів). 

Знаки підтвердження не встановлюють, якщо до наступної ділянки, після якої необхідно встановити знаки підтвердження, менше ніж 2 км. Тобто такий знак (знаки) потрібно встановити після останньої з низки ділянок, які потребують знака підтвердження.


## 2.9 АЗС


### A. Наступна АЗС

Водій має розуміти, чи зможе він дістатися наступної АЗС, якщо пропустить найближчу. Для цього одразу після АЗС встановлюють знак 6.7.1 «Автозаправна станція». На цьому знаку вказують відстань до наступної АЗС на цій дорозі, до якої можна дістатися, не змінюючи напрямку руху.






![alt_text](images/image45.png "image_tooltip")


Ілюстрація 2.11 — Розміщення знаків АЗС






![alt_text](images/image46.png "image_tooltip")

